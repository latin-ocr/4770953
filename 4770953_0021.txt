13

 

Quae cum ita sint, missa Mommsenii sententia acquiescendum est in altera: illo Cice·
ronis loco adjectivum „posterum“ referendum esse ad genitivum „Nonarum Novembrium“.

Alter Mommsenii error est, quod putat conatum Ciceronis interficiendi susceptum esse
non eadem nocte, qua consilium caedis initum sit sed uno die intermisso. At huic opinioni
aperte repugnat Ciceronis ipsius testimonium. ¹) Quid igitur Mommsenius? Tenax falsae opi·
nionis a Cicerone contendit rem aliter fictam esse atque evenerit. J am vero cum Ciceronis
testimonio in universum conveniunt, quae Sallustius, PlutarchuS‚ Dio Cassius de eadem re
narrant. Sallustius et Dio Cassius disertis verbis commemorant nocturnum illum couventum;
Plutarchus quamquam conventum ipsum non memorat, tamen rem ita narrat, ut dubium non
sit, quin eum in mente habuerit.²) Omnes autem referunt eadem nocte vixdum coetu dimisso
sub ipsam lucem conatum facinoris susceptum esse. Itaque confitendum est Mommsenium
audaciore quam feliciore ratiocinandi ratione usum esse.

Cum Mommsenio consentiunt Madwig, Hachtmann, Lange, qui et ipsi contendunt primam
in Catilinam orationem habitam 6886 a. d. VII. Id. Nov.. nisi quod e difficultatibus, quae iu
hac sententia defendenda offeruntur, aliter 86 expedire conantur. Hoc autem eorum commune
est, quod omnes magnopere elaborant in quaestione explicanda, quantum temporis spatium in·
tercesserit inter illum conjuratorum coetum et diem, quo prima oratio habita est, itemque illud
quoque commuue, quod ad probandas suas sententias nihil afferunt nisi conjecturas. In rebus
autem natura sua dubiis licet opinari, non item in iis rebus, in quibus certa argumenta sup-
petunt. Itaque eorum sententias ipsa ea opera satis refutatas esse arbitror, qua supra de-
monstravi primam orationem in Catilinam a Cicerone 'habitam esse a. d. VI. Id. Nov. Sed
quamvis hoc ita sit, tamen non decedam de J'ure meo, ut onmia undique pro mea causa aigu-
menta conquiram, praesertim cum ea sponte se offerant, neque videtur operae non esse pretium
Ciceronis locos a falsis interpretationibus defendere. Itaque breviter examinare has conjecturas
supersedere nolo.

Ac prima quidem Madvigii sententia afferenda est statuentis Ciceronem die, qui illum
nocturnum conventum secutus sit, orationem primam habuisse. Quae sententia ut conciliari
possit cum Ciceronis locis, ubi noctem, qua conjurati convenerunt ad Laecam, non hanc dicit,
sed illam et superiorem vel priorem, Madvigius sumit senatores a Cicerone convocatos esse
post solis demum occasum. „Sic igitur“‚ inquit, ³) „statuemus ipso, qui illam noctem et conven-
tum secutus est, die, id est VII. Id. Nov. (7. Nov.) senatum habitum esse, sed cum eodem
demum die vocatus esset, ‹lie inclinante in noctem convenisse orationemque primam hoc die
sed vesperi demum, vel paene noctu habitam. Sic intellegetur, 'cur non hanc dicat noctem
(esset enim, qua ipse diceret), sed illam et superiorem.“ Deinde pergit: „senatus consultum
veteri more post solis occasum fieri non poterat, quominus haberetur senatus nihil oberat.“ ⁴)
Haec Madvigius.

oratione, quae paulo post patefactam conjurationem habita sit. tam accurat-a temporis notatio supervacanea vi-
deri debeat.

¹) in Cat. 1. 9.

²) Plutarchus in eo discrepat 6 Cicerone5 qud 'nomina habet Marcii et Cetheji.

³) opusc. acad. p. 195 et 196.

⁴) Gen. XIV. 7. 8: post haec deinceps dicit senatus consultum ante-exortum aut post occasum solem fa·
ctum ratum non fuisse: opus etiam censorium fecisse existimatos, per quos eo tempore senatus consultum f·-
ctum esset.

