17

 

tera3 quid. ea' nocte egisset, quid in proximam constituisset, quemadmodum esset ei ratio to-
tius belli descripta, edocui. Cum haesitaret, cum teneretur, quaesivi, quid dubitaret proficisci
eo, quo ¹jam pridem pararet etc.“ Catilina profecto non haesitasset, si exspectavisset hujus
sceleris patefactionem. Itaque colligendum est Catilinam nihil minus quam veritum esse, ne
horum consiliorum convinceretur. Sed movebant eum vehementer trepidatio et tumultus civium
nuntiis Faesulanis exagitatorum. Quare sicut Catilina paucis ante diebus, 'cum lege Plautia
arcessitus esset a L. Paulo, ne cives se Manlii socium esse putarent, nonnullis honestis viris
in liberam se dederat custodiam, ita tunc ut eandem suspicionem removeret, ideo in senatum
venisse putandus est, id quod diserte Sallustius dicit. ¹) Quis enim crederet ipsum, si tanti
sceleris noxius esset, in senatum venturum fuisse? Itaque cum Sallustius sibi proposuisset,
nt et res, quae ad Catilinam pertinerent, et ea, quae Manlius Faesulis agitaret quaeque his
cognitis Romae fierent, perpetua oratione persequeretur, ea non debet videri Justa offensio,
quod conventum conjuratorum apud Laecam et illud senatorum concilium duobus diebus post
habitum una continuatione non connexuit. Nam rebus, quae ad Catilinam pertinent, absolutis
Sallustius transit ad Manlium et sic res alias ex aliis serit: senatus Romanus certior factus
Manlium in Etruria plebem sollicitare et copias parare Ciceronem dixit dictatorem, quo auctore
copiae parabantur et in· locis sollicitatis collocabantur. Sic reditus Sallustio paratus est ad
Catilinam, qui hac civium trepidatione ipse perculsus, ut eorum opinionibus vacuus culpa ex-
istimaretur, in senatum a Cicerone convocatum venit. Ceterum Sallustius cap. 28. 4, ubi ad
Manlianos motus transit, particula ,‚interea“ inserta indicat, quae deinceps narrantur res, in
idem temporis spatium incidere atque eas, quae modo memoratae sunt.

Quibus disputatis apparere confido Sallustium eum secutum esse narrandi ordinem, qui
commodissimus esset ad conjurationem, quemadmodum ipsi videretur, explicandam.

¹) Cat. 31. 5: Postremo dissimulandi causa aut sui expurgandi, sicuti jurgio lacessitus foret, in sena·
tum venit.

