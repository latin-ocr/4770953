De coniuratione catilinaria quaestio chronologica.

 

De chronologia rerum ad conjurationem Catilinae pertinentium cum multorum extent diver·
⁴sissimae sententiae, dubium videri pot-est, an sit perdita opera ejus, qui post toties repetita
aliorum tentamina hanc quaestionem retractare conetur. Ac tamen mihi etiam Sallustii causa
argumenta, quae adhuc allata sunt, consideranti et alia indicia colligenti non tanquam despe-
ratus abjiciendus videbatur conatus si non plus, at certe rectius videndi, quam a recentissimis
interpretibus adhuc visum est.

Notum est Sallustium chronologicae diligentiae non admodum deditum fuisse. Neque id
mirum. Is enim inter rerum Romanarum scriptores primus abjecta rudi illa annalium scri-
ptorum ratione unam aliquam materiam dignam, quae traderetur, sejungere et separatim descri-
bere instituit et ita hac in re versatus est, ut omissis multis rebus, quae quidem ab iis, qui
in suum quamque rem annum referebant, tacitae praeteriri non poterant, eas res potissimum
eligeret, quae aptae essent ad materiae unum quoddam corpus efficiendum. Res autem ita
semper disponere studuit, ut narrationi tragicam quandam dignitatem conciliaret. ¹)

Dum igitur ad disponendam artificiose materiam omne studium convertit, parum diligens
est in temporibus accurate describendis. Quod cum in alios cadit locos tum in eum, qui legi-
tur in conjuratione Catilinae inde a capite 26 usque ad caput 32. His autem capitibus Sal-
lustius adeo non curavisse videtur temporum ordinem, ut ne ipsarum quidem remim naturam
atque perpetuitatem sequeretur, id quod historico vix potest condonari. Sunt, qui Liukerum2)
secuti statuant librariorum incuriae q hos chronologicos errores deberi iisque ita mederi conen·
tur, ut ordine rerum, qui est in libris, ffiutato res ad ordinem revocent sibi probatum. Sed
hic conatus praeproperus videri debet.³) Nam in libris quidquam esse turbatum ne tenuissimo
quidem iudicio adducimur. Grammaticae leges non suadent, ut mutemus quidquam. Ac ne
tollunt quidem ordine, quem statuunt, illi interpretes omnes difficultates: incurrunt in alias,
quas nisi violentissimis conjecturis removere non possunt.

, Jam vero in re, de qua agitur, praecipua et prima auctoritas Ciceroni tribuenda est.
Cicero enim, qua erat inanitate et admiratione sui, cum, quotiescunque occasio ferebat. suam
laudem ornaret eamque etiam atque etiam praedicaret, res in consulatu suo gestas penitus

¹) Novissime de Sallustii arte egit Rambeau: Charakteristik der historischen Darstellung des Sallust. I.

Th. Progr. (les Gymn. zu Burg 1879.
²) Emendationen zu Sallust, aut· Grund seiner Quellen und Nachahmer. Sitzungsberichte der Wiener Alta-

demie uisu-philol. Classe 1854, Band XIII.
⁸) vide Wiedemanu, iiber Sallust's Catilina c. 27, 3 — c. 28, 3. Philol. XXII. p. 495 sq.

l

