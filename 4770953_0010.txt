2

 

memoriae mandavisse putandus est. Itaque vel longissimo temporis spatio post exactum con-
sulatum intermisso fieri non potuisse videtur, ut unquam in' ammo ejus innasceretur earnm
rerum oblivio. Accedit, quod Cicero harum rerum memoriam redintegrare et instaurare sem-
per poterat ex tabulis illis, quas iis ipsis diebus, quibus conjuratio patefacta est, perscriben- ’
das curaverat. ¹) Verum tamen quae modo disputavi, non ita dicta existimari volo, quasi ex
orationibus Ciceronis veram rerum notitiam percipi posse putem. Nam profecto, cum ne ta·
bulae quidem illae, quas modo memoravi, ipsa Ciceronis aetate publicarum tabularum auctori-
tatem obtinuerint, quippe quas corrupisse Cicero ipse argueretur ²), dubitari non potest, quin
in ejus orationibus vel privatae invidiae levandae vel crudelitatis odii depellendi causa multae
res aut silentio sint transitae aut aliter atque evenerunt narratae. Ob eamque causam qui
nudam veritatem factorum quaerunt, hi Ciceronis orationibus non sine cautione quadam uti
possunt. At illa suspicio rerum consulto immutatarum vel obscuratarum cadere non potest in
eos locos, ubi mera temporum indicia inveniuntur. Tantisper certe eiusmodi indicia in dubium
vocari non poterunt, donec satis magnis argumentis erit comprobatum Ciceronem certo aliquo
consilio turbasse temporum ordinem. Plutarcho³) porro et Dioni Cassio⁴) tanta fides tribuenda
est, ut eos nonnunquam in subsidium advocare liceat‚⁶) Nam quamvis dubium non sit, quin
Plutarchus et Ciceronis orationes et Sallustii librum inspexerit, tamen in gravissimis rebus
tantam discrepantiam prodit, ut ea non ex errore vel neglegentia orta esse possit. Unde cum
appareat ex alio quoque eum fonte hausisse, eorum equidem sententiam probaverim, qui Livii
potissimum vestigia eum pressisse conjiciunt. Quae conjectura haud improbabilis videtur ideo,
quod Plutarchus habet certa indicia, quibus sentiamus Caesarem non abhorruisse a societate
conjurationis,⁶) D'ioni Cassio, qui et ipse nonnulla habet, quae ipsius sunt propria, videtur
tota monumentorum copia in manibus fuisse, ex qua fluctuante judicio suam historiam con-
scriberet.

Jam locos Ciceronis, unde ordo rerum constitui posse videtur, adscribam ac primum qui-
dem eos, quibus certa temporum indicia continentur.

In Cat. I. 7: Meministine me ante diem XII. Kalendas Novembres dicere in senatu
fore in armis certo die, qui dies futurus esset ante diem VI. Kalendas Novembres C. Man-
lium audaciae satellitem atque administrum tuae?

Ibidem: Dixi ego idem in senatu caedem te optimatium contulisse in ante diem V. Ka-
lendas Novembres, tum cum multi principes civitatis Roma non tam sui conservandi quam
tuorum consiliorum reprimendorum causa profugerunt. Num infitiari potes te illo ipso die
meis praesidiis, mea diligentia circumclusum commovere te contra rem publicam non potu-

¹) Cicero pro Sulla ξ 41.

²) Cicero pro Sulla ξ 40 crimen corruptarum tabularum ita refellit, ut tamen concedat fieri potuisse, ut
eae corrumperentur.

³) Cicero, 14—16.

⁴) XXXVII. 29—33.

⁵) vide, quae de auctoritate horum *scriptorum protulit Diibi: Die jiingeren Quellen der Catilinarischen
Versehworung. N. Jahrbb. f. Phil. u. Padag. 1876 p. 852.

⁶) Ut cognoscamus, quemadmodum Livius conjurationem explanaverit‚ paucissima extant indicia3 quod
autem Tacitus annal. IV. 34 narrat tantis Pompejum laudibus a Livio esse elatum, ut Pompejanum eum Augustus
appellaret, inde colligi potest Livium omnia Pompeji facta in meliorem partem accepisse, Caesaris contra in de·
terius interpretatum esse.

