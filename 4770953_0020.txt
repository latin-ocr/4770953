12

 

Ut sententiam suam probet, addit vir illustrissimus consentaneum esse Ciceronem tem-
porum et rerum rationem ita significasse, ut noctem illam, qua coetus conjuratorum factus
esset, alteram fuisse post comitiorum diem diserte diceret. Praeterea putat Mommsenius duos
illos equites non eadem nocte, qua consilium caedis initium sit, sed proxima demum nocte ad
caedem perficiendam aggressos esse; scilicet propter temporis angustias fieri vix potuisse, ut
Cicero consilium multa nocte a conjuratis captum multis ac summis viris praediceret, si revera
pn'ma luce vixdum coetu conjuratorum dimisso sicarii caedem perficere conati essent. Cicero·
nis autem ipsius testimonium in Cat. I. 9 et 10 disertis verbis dicentis equites illos eadem
nocte ad se salutatum venisse, non ita magni momenti esse; prorsus enim Ciceronis esse tem-
poris illud spatium, quod intercesserit inter consilium caedis eJusque perpetrandae conatum,
quam maxime possit obscurare; Ciceronem enim, qua fuerit vanitate, prae se tulisse divinam
quandam animi vim atque provisionem, quam nihil posset fugere.¹)

Quare ex Mommsenii sententia ita res sese exceperunt: pridie Nonas Novembres comitia
habita sunt3 nocte ea, quae consecuta est Nonas Novembres, conjurati convenerunt ad M.
Laecam3 postera nocte Cicero consilium ipsius interficiendi impedivit exclusis iis, quos Catilina
salutatum miserat3 a. d. VII. Id. Nov. is primam in Catilinam orationem habuit.

Hanc opinionem falsam esse apparet, si quidem de die comitiorum recte a nobis supra
disputatum est. Sed quo minus de Mommsenii errore dubitari possit, accedunt alia argumenta
ex ipso Ciceroniani loci contextu ducta. Sed fingamus adjectivum „posterum“ referri ad co-
mitia modo memorata3 oportet ex addito genitivo „Nonarum Novembrium“ conjiciamus Cice-
ronem non modo temporis nexum, qui intercederet inter comitia consularia et conventum no-
cturnum, denotare voluisse, sed etiam tempus ipsum utriusque rei definire. Quid igitur? qui
duas res, quae in dies sese excipientes inciderunt, narrare earumque tempus definire volet
scriptor, alterumue diem definiet? Absurdum id quidem, cum nihil facilius sit quam definire
priorem diem et simpliciter pergere: postridie. At contra Cicero ex Mommsenii sententia
primum commemorat comitia in medio relinquens, in quem diem inciderint; nimirum diem de-
finire non opus est, quippe qui cognosci possit ex accurata definitione posteri diei vel potius
noctis, quae posterum diem consecuta est. Quid adeo repugnat consuetudini et sensui com-
muni? Ac ne denotat quidem Cicero, id quod jam Richterus monuit, ullum nexum rerum,
sed ex toto rerum ad conjurationem pertinentium numero nonnullas tantum decerpit, et eas
quidem, quae aptae sint et ad reum a suspicione liberandum et ad accusatorem redarguen-
dum. Ideoque illa nox tam accurate notatur non sine acerbissima vituperatione ejus, qui
Sullam accusaverat, quod socius fuisset in conjuratione Catilinaria3 quam ad criminationem se
subornari passus erat a patre, qui hac nocte, cum illam sibi officiosam provinciam deposceret,
ut consulem trucidaret, inter conjuratos primas partes egeram)

¹) Operae pretium est ipsum Mommsenium audire. Dass Cicero, inquit, diese Zwischenzeit nach Moglich-
keit in den Schatten stelit und fur die Zuhorer verschwinden lasst, ist ganz in seiner Weise. In stillet Allmacht
und Allwissenheit gleich der waltenden Vorsehnng machte der grosse Consul die Plane der Versehworenen augen-
blieklich zu Schandem es schadete dem drastiscnen Effect‚ sowohl wenn man die Quelle erfuhr, ans welcher dieso

Vorsehung sich infor-mitte, als wenn die Zeitfrist bekannt war, die derselben zur Abwehr des Schlages verstat·
tet war.

²) Quibus expositis non opus est dicere, quam trustra sit memmimus, qui verba: „nocte ea, quae con·
secuta est posterum diem Nonarum N ovembrium⁴⁶ spuria esse contendit hac potissimum causa ductus, quod in

