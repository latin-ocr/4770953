6

sententia prorsus falsa existimari debet3 nam quin revera Jam ante comitia conjurationis initium
factum sit, non dubitabit, qui consideraverit hunc Ciceronis locum et ea, quae Sallustius, Plu·
tarchus, Dio Cassius de comitiis referunt. Itaque acquiescendum est in sententia eorum, qui
statuunt illis Ciceronis verbis denotari senatum, qui a. d. XII. Kal. Nov. habitus est.

Refert igitur Cicero in a. d. XII. Kal. N ov. primo edicta fuisse comitia consularia; ipso
autem referente pridie ejus diei senatus consultum factum esse, ne postero die comitia habe-
rentur, ut eo die de consiliis-Catilinae in senatu agi posset3 in hunc senatum etiam Catilinam
venisse et jussum se purgare tantum ab ea re abfuisse, ut in senatum contumeliosis invehere-
tur verbiS. J am pergit Cicero congemuisse senatum frequentem neque tamen satis severe pro
rei indignitate decrevisse. Profecto si illud decretum, quod Cicero alio loco vehemens et grave
dicit, in eo senatu factum esset, Cicero senatum tunc non satis severe decrevisse non dixissem
nam eo die, quo factum est illud decretum, satis erat in eo ordine et animi et auctoritatis.
Quid tandem gravius et vehementius decerneret? Quam ob rem tuto ¹judicare licet a. d. ΧΠ.
Kal. Nov. Ciceronem dictatorem non dictum esse.¹) Sed clarior etiam lux redundat ex loco
illo Ciceronis ad ordinem rerum definiendum. Nam postquam Cicero commemoravit, quas mi—
nas Catilina in senatu jactasset, et quam molles senatores in decernendo fuissent, statim
transit ad comitia ita pergens: „his tum rebus commotus et quod homines jam tum conjuratos
cum gladiis in campum deduci sciebam, descendi in campum etc.“ Unde fidenter conjecturam
facere possumus nullam rem majoris momenti intercessisse inter senatum a. d. XII. Kal. Nov.
a Cicerone convocatum et comitia. Nam Cicero, si ante comitia dictator factus esset, profecto
ejus rei mentionem illo die fecisset atque omnino dicere non potuisset se his rebuS‚ scilicet
potissimum mollitia et ignavia senatus, commotum in campum descendisse cum firmissimo prae-
sidio. Quare Ciceronis ipsius verbis eo deducimur, ut comitia ante illud senatus decretum
habita esse putemus.

Quae Plutarchus et Dio Cassius de eadem re retulerunt, prorsus consentiunt cum Cice-
ronis loco. Continua oratione connectit uterque illum senatum, in quo Cicero de Catilinae con-
siliis retulit, et comitia consularia nulla alius rei commemoratione* inserta. Dioni illud quoque
cum Cicerone commune est, quod narrat senatores in decernendo Ciceronis exspectationi non
satisfecisse ideoque eum cum firmissimo amicorum praesidio thorace indutum in campum
descendisse.

Quae adhuc attuli argumenta, jam satis magna praesidia esse puto opinionis meae: co-
mitia uon esse habita post senatus illud decretum. Ceterum quoniam de comitiis dicere coe-
pimuS, removebimus hoc loco etiam alium errorem. · Sunt enim, qui putent a. d. V. Kal. Nov.
comitia habita esse, quia Cicero in Cat. Ι. 7 dixerit caedem optimatium Catilinam contulisse
in a. d. V. Kal. Nov„ tum cum multi principes civitatis Roma non tam sui conservandi quam
illius consiliorum reprimendorum causa prof11gissent.²) Profecto hunc Ciceronis locum si recte
conside-avissent et cum altero loco. quem supra adscripsi e Mureniana ς’ 51, comparavissent,

¹} Xon omittendum est A. W.Zumptiu1n in eadem sententia fuisse. Is enim pro Murena Berol. 1859 p. 93
ad vocem „decrevit“ annotat: ..Quid decreverit nescitur, sed voluerat, opinor, Cicero jain tunc plane decerni,
quod post· comitia demum, ubi vis Catilinae patebat, decretum esse Sall. Cat. 20, Plut. Cic. 15, Dio Cass. XXXVII.
31 narrant, ut consules operam darent, ne quid res publica detrimenti caperet, etc.“

²) Hachtmann p. ὅς Mit Recht sind die Worte: „dixi ego idem in senatu caedem te optimatium contulisse
in a. d. V. Kal. N0v.“ auf die Consularcomitien bezogen worden.

