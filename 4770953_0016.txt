, „8

 

diversos dies incidisse. Linkerus ipse confitetur ¹) non necessario sequi, ut utraque res in
eundem diem inciderit3 immo vero necessario sequitur, ut consilium Ciceronis die comitiorum

interficiendi et caedes optimatium in a. d. V. Kal. Nov. collata prorsus diversae fuerint res

in diversos constitutae dies.
Sed ut omnia, quae adhuc de Ciceronis locis disputata sunt, breviter complectamur: vi·

dimus non a. d. XII. Kal. Nov. Ciceronem dictatorem dictum esse3 item vidimus falsam esse
virorum doctorum sententiam statuentium comitia consularia demum habita esse post senatus
illud decretum. Intra hos fines haec commentationis pars subsistere potest. Nam cum apud
Ciceronem nihil reperiatur, quod ordini narrationis, quem sequuntur Sallustius, Plutarchus,
Dio, repugnet, nihil prorsus est, quod ab horum scriptorum auctoritate non recedendum esse
demonstremus. Itaque ego non dubit0, quin Plutarcho, quocum Dio in universum consentit,
etiam in enarrandis iis rebus, quae proxime post comitia consularia gestae sunt, fides tribuenda
sit. Plutarchus postquam de comitiis et de Catilinae irritis consiliis dixit, ita fere rem per-
sequitur: „Brevi postquam comitia habita sunt satis magnis conjuratorum copiis in Etruria
comparatis et in ordines distributis nocte ad Ciceronem complures nobiles viri cum epistolis
venerunt, quas sibi multisque aliis senatoribus dixerunt eadem nocte missas esse. Quarum
una cognita cum inventum esset magnam caedem brevi factum iri, propterquam rem optimum
factu esset qnam primum ex urbe egredi, senatus postridie a Cicerone convocatus est. Quo
in senatu ceteris epistolis, in quibus plane eadem erant scripta, rec-itatis nuntiis praeterea de
Manliana seditione auditis Cicero dictator factus est..“ Quod epistolarum argumentum, quo-
niam cum iis, quae Cicero de caede optimatium in a. d. V. Kal. Nov. collata narrat, prorsus
convenit, nihil est verisimilius quam his epistolis et Ciceronis verbis eandem rem eundemque
diem intellegenda esse. Sed a. d. XII. Kal. Nov„ quo die Cicero de hac re primum in se-
natu refulit, senatores indicio non magnam fidem habuerunt3 cujlls rei causam Cicero ipse
pro Murena ξ 51 indicat. Cum autem indicium illis epistolis confirmatum esset et praeterea
certi nuntii de Manlianis actionibus essent allati, senatores adeo territi sunt, ut decernerent
committendam esse rem publicam consulibus.

Restat, ut quaeratur, cur Cicero in Cat. Ι. 7, 8, 9, ubi recognoscit consilia Catilinae et
ea, qnae ipse fecerit ad reprimenda haec consilia, senatus consulti hujus mentionem non iu-
jecerit. Ac primum quidem nihil opus erat ipsum consultum commemorare3 rem enim, qua
potissimum effectum est consultum. scilieet caedem optimatium a Catilina in a. d. V. Kal. Nov.
collatam. Cicero jam commemoraverat. quamquam senatores non affirmatione ipsius sed paulo
post epistolis, quas memoravi, adducti erunt. ut dictatorem dicendum esse putarent. Deinde
prorsus Ciceronis erat suum ipsius indicium proferre, tacere de aliorum indicio3 sic enim ipse
plus animo providere et praesentire videbatur. cum ceteris ad id tempus nihil suspicantibus
totam rem J'am perspexisset. Accedit, quod memoriam sui indicii illo loco Cicero repetit non
sine aliqua tacita vituperatione senatorum, qui ipso rem tantam tamque atrocem referente tam
molles in decernendo fuerint. Restat alia causa. Ut multis nominibus Cicero de conjuratione
cum detegenda tum exstinguenda optime meritus est, ita strenuum tamen dictatorem se non
praestitit. Licuit ei interficere Catilinam. Quo enim die primam in Catilinam orationem
habuit. jam dudum tenebat summum imperium. At caedes impune parabat atque incendia

²) Emendationen zu Sallust S. 5. A. l.

